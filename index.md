---
# Feel free to add content and custom Front Matter to this file.
# To modify the layout, see https://jekyllrb.com/docs/themes/#overriding-theme-defaults

layout: home
title: 紹介
---

## Siāu-kài Chheh 紹介冊
- 冊名：台灣語常用語彙 (Tâi-oân-gí Siông-iōng Gí-lūi)
- 作者：Ông Io̍k-tek 王育德
- 出版單位：永和語學社
- 出版時間：1957年
- 特色：
  - 收錄台語常用詞5000 ê。
  - Lia̍h作者台南腔做標準，另外有記bô kāng腔口--ê是台北腔。也有註記詞是台南chiah有teh講--ê。
  - 冊--ni̍h羅馬字系統「王一式」是 Ông Io̍k-tek 先生ka-tī設計--ê，尾手i改做支持白話字，chit套to̍h bô koh用。
  - Beh對應白話字請看冊--ni̍h[各式表記法異同表](./chheh/?page=25){:target="_blank"}，內底「新式」to̍h是「王一式」，「教羅」to̍h是白話字。
  - 前衛出版社bat出過中譯版，tī《王育德全集》內底，冊已經絕版。

## Siāu-kài Chok-chiá 紹介作者
- 王育德（Ông Io̍k-tek）先生 1942年tī台南出世，台灣是日本時代，1943年考入去東京帝國大學。
- 1944年避難tńg來台灣，擔任嘉義市役所庶務課職員，1945年戰後tī台南擔任台南一中教職人員。
- 1947年因為228大屠殺，in阿兄王育霖（Ông Io̍k-lîm）hông害--死，1949年決定避難去日本。
- 1950年入去東京大學繼續學習，1953年考tio̍h東京大學研究所，1955年得tio̍h碩士學位，mā考tio̍h博士班。
- 1957年為tio̍h beh自費出版《台灣語常用語彙》chit本冊，kā東京ê厝賣掉。
- 1958年起擔任明治大學兼任講師，1960年設立「台灣青年社」，發行《台灣青年》雜誌，phah拚台灣獨立建國運動。
- 1967年chiâⁿ做明治大學專任講師，1969年得tio̍h東京大學文學博士學位，是台灣人頭1 ê研究台語文專長ê博士。Kāng chit冬mā升明治大學副教授，做語言教育ê khang-khòe。
- 1975年擔任「台灣人元日本兵補償問題思考會」事務局長，1985年tī日本過身。
- Kui世人為tio̍h台灣人、台灣族、台灣語kap文字phah拚，bat講過「語言是民族ê魂」。
- 2018年台南市政府tī台南吳園設 [王育德紀念館 Ông Io̍k-tek Memorial Museum](https://oitmm.tnc.gov.tw/){:target="_blank"}。

---
## Chi-chhî 支持
- 阮teh phah拚發展台語文，向望你鬥陣贊助支持！
- [台文雞絲麵 Tâi-bûn Ke-si-mī 募資計劃](https://www.zeczec.com/projects/taibun-kesimi){:target="_blank"}
- [ChhoeTaigi 台語辭典](https://chhoe.taigi.info/){:target="_blank"}
- PhahTaigi 台語輸入法
  - [Android](http://bit.ly/PhahTaigi-Android){:target="_blank"}
  - [iOS](http://bit.ly/PhahTaigi-iOS){:target="_blank"}